Történeti áttekintés
====================

Bevezetés
---------
A neurális hálózatok olyan számítási feladatok megoldására létrejött párhuzamos feldolgozást végző, adaptív eszközök, melyek eredete a biológiai rendszerektől származtatható.

Az agyi működés legfontosabb alapelemei – az idegimpulzusok (a neuronok és idegsejtek által továbbított kisülések) – illetve azok hiánya szembeötlő hasonlóságot mutat az informatika „nulláival és egyeseivel”. Azon idegimpulzusokat, melyek egy neuron tengelyfonalain megjelennek, általában egy másik idegsejtre ható másik impulzus ingerlő hatása váltja ki.

Egy neuron reagálási ideje század-tízezred másodperc nagyságrendű, míg az akkori elektroncsövek és tranzisztorok milliomod-tízmilliomod másodperces reakció idővel dolgoztak, nem beszélve a maiak sebességéről. Magyarán az elektronika elemei egységei akár százezerszer is gyorsabb teljesítményt nyújthatnak bizonyos területeken, mint agyunk.

Az emberi agy legyőzhetetlen előnye a mai állás szerint a számítógéppel szemben az a kreativitás. Habár már készítenek önfejlesztő algoritmusokat, világbajnok sakkozókat legyőző mesterséges intelligenciákat - sőt már születtek zeneszerző algoritmusok is - ezek továbbra is az ember kreativitását használják fel önnön működésükhöz, de nem képesek igazán újat létrehozni. Hiába fejlődik a számítástechnika hihetetlen sebességgel, amíg nem képes improvizálni, addig nem lesz képes felérni az ember szintjére.

Kezdet
~~~~~~~~
Az alapgondolat, hogy a természetes neurális hálók mintájára hozzunk létre mesterséges számító rendszereket meglehetősen régi. A kezdeti lökést természetesen az idegsejtekkel kapcsolatos kutatási eredmények adták. Jónéhány évnek el kellet azonban telnie addig, amíg az első mesterséges neuron, majd a neurális hálózat megjelent.

Neuron modell
~~~~~~~~~~~~~
Az egyszerű neuronmodell valójában nem más, mint egy többdimenziós bemenet komponenseinek súlyozott összegét meghatározó, tehát lineáris kombinációt megvalósító hálózat, amelyet egy nem lineáris leképezés követ. A kivánt müködés megfelelő konvergens iteratív eljárással, tanuló eljárással érhető el. A tanulás itt egyszerűen azt jelenti, hogy a kívánt működést reprezentáló, összetartozó be- és kimeneti értékek alapján a hálózat maga alakítja ki a megfelelő átvitelét, illetve a hálózat bemenetére kerülő adatokban önmaga próbál valamilyen hasonlóságot felfedni.

Mintegy húsz évet kellet várni ahhoz, hogy ismét megélénküljön a neurális hálózatok iránti érdeklődés. Az érdeklődés felkeltésében a legfontosabb esemény talán az ún. Hopfield-háló publikálása volt, amely optimalizálási feladatokra volt képes. További jelentős eredmény az ún. hibavisszaterjesztéses (backpropagation) algoritmus "felfedezése", amely hatékonynak bizonyult a többrétegű hálózatok tanításánál. Az algoritmust 1986-ban publikálta a RumelHart, Hintor és Williams szerzőhármas és egyben be is mutatták az algoritmus hatékonyságát.

Kibontakozás
~~~~~~~~~~~~
A nyolcvanas évek második fele óta a neurális hálózatok kutatása reneszánszát éli. A neurális hálózattokat időnként úgy állítják be, mint bármilyen feladatra alkalmazható univerzális eszközöket, és olyan esetekben is alkalmazzák, vagy javasolják alkalmazni, amikor más, hagyományos eljárások hasznosabbnak bizonyulnak.

Alkalmazási területei
~~~~~~~~~~~~~~~~~~~~~
Az alkalmazási területei a különböző felismerési problémák, vagy az optimalizáló feladatok. Hasonlóan fontos alkalmazási terület a nemlineáris rendszerek vizsgálata, identifikációja, szabályozása. A neurális hálózattok tudománya egy fejlődésben lévő tudomány. Az újabban megélénkült kutatások eredményeképpen most már nemcsak sikerült bemutatni, hogy a neurális hálózatok komplex feladatok megoldásában igen hasznosnak bizonyulnak, hanem az ehhez szükséges elméleti alapokat is sikerült kidolgozni. Bizonyítható, hogy megfelelő tanulási algoritmussal, adott felépítésű hálózat alkalmassá tehető adatokban meglévő hasonlóságok felismerésére, osztályozási feladatok megoldására.

Kutatások
~~~~~~~~~
A neurális hálózatok kutatása számos pontos kapcsolódik az egyéb, lineáris és nemlineáris rendszerekkel foglalkozó kutatásokhoz. Így különösen sok kapcsolódási pont találtható a neurális hálózatok és az adaptív rendszerek között. Hasonlóan erős a kapcsolat a neurális információfeldolgozás és a parallel feldolgozás között. És az is természetes, hogy a neurális hálózatok kutatása kezdetektől fogva szoros kapcsolatban áll bizonyos biológiai kutatásokkal, első sorban az idegrendszeri- és agykutatásokkal, hiszen a mesterséges neurális hálók számos eredménye biológiai kutatásokon, megfigyeléseken alapul. Az intenzív kutatás következtében azonban várható, hogy egyre több kérdésre születik egzakt válasz, lehetővé téve így, hogy egyre pontosabban meghatározzák azon feladatok körét, ahol lehet és érdemes is neurális hálózattokat alkalmazni.

Fejlődési irányai (végére)
--------------------------
A neuronhálók meglehetősen univerzális feladatmegoldó eszközök. Összetett, bonyolult gyakorlati problémák megoldásában azonban legtöbbször önmagukban nem alkalmazhatók, inkább csak részfeladatok megoldásában jelentenek nagy segítséget. A neurális számítástechnika fejlődésében több irány figyelhető meg. Az egyik fő irány a témakör minél egzaktabb matematikai megalapozásra törekszik. Ez elsősorban matematikai kutatásokat igényel, a hálózatok képességeinek minél pontosabb meghatározását célozza.

A fejlődés másik fő vonala arra irányul, hogy az egyre komplexebb feladatok megoldásához nyerjünk eszközöket. Ezen eszközök között a neurális hálózatok is megjelennek, de nem kizárólagosan, hanem kombinálva más számítási megközelítésekkel. A neuronhálók tudás alapú rendszerek, hiszen képességeiket adatokból tanulás útján nyerik. Egy feladat megoldásánál nem csak adatok formájában áll rendelkezésünkre a tudás. A más módon pl. szabályok formájában álló tudás felhasználása alapvetően fontos lehet.

A tovább fejlődés egy lehetséges útja a moduláris neurális hálók létrehozás és alkalmazása. A moduláris megközelítés alapgondolata, hogy a feladatot hálóval oldjuk meg, ahol az egyes hálók vagy segítik egymás vagy versenyeznek egymással. Így mind kooperatív, mind kompetitív moduláris rendszerek létrehozhatók.

A hibrid intelligens rendszerek között kell megemlíteni a neurofuzzy rendszereket is. A neurális hálózatok az adaptációs képesség tekintetében, az adatokból való tanulásban, a fuzzy rendszerek a szimbolikus tudás kezelésében mutatnak egyértelmű előnyöket. A két megközelítés előnyeit ötvöző neurofuzzy rendszerek leginkább a rendszermodellezés és szabályozás területén terjedtek el.